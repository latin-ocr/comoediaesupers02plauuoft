138 MERCATOR. Ι. l.

ACTUS I. SCENA Ι.
PROLOGUS.
CHARINUS.

Duas res simul nunc agere decretum 'st mihi:

Et argumentum et meos amores eloquar.

Non ego idem facio, ut alios in comoediis

Vidi facere amatores, qui aut Nocti, aut Die,

Aut Soli, aut Lunae, miserias narrant suas: 5

Quos (pol) ego credo humanas querimonias

Non tanti facere, quid velint, quid non velint.

Vobis narrabo potius meas nunc miserias.

Graeee haec vocatur Emporos Philemonis,

Eadem Latine Mercator Marci Accii. 10

Pater ad mercatum hic me meus misit Rhodum.

Biennium jam factum' st, postquam abii domo.

Ibi amare occepi forma eximia mulierem.

Sed, ea ut sim implicitus, dicam, si opera ’st auri-
bus,

Atque ad advortundum huc animum adest benignitas.

Et hoc parum etiam more majorum institi: 16

Prius, ac percontatus sum vos, sumsi indicium il-
lico.

Nam amorem haec cuncta vitia sectari solent,

Cura, aegritudo, nimiaque elegantia.

Haec non illum modo qui amat, sed quemque at-
tigit, 20

Magno atque solido multat infortunio.

N ec (pol) profecto quisquam, sine grandi malo,

Praequam res patitur, studuit elegantiae.

Sed amori accedunt etiam haec, quae dixi minus,

Insomnia‚ aerumna, error, terror, et fuga, 25

Inepfia, stultitiaque ade0‚ et temeritas,

Incogitantia, excors immodestia,

Petulantia, cupiditaS, et malevolentia:

