194 MILES GLORIOSUS. 11. 1.

Conjieit in navem Miles, clam matrem suam, 34

Eamque invitam huc mulierem in Ephesum advehit.

Ego, quantum vivus possum, mihi navem paro,

Ubi amicam herilem Athenis avectam scio.

Inscend0, ut eam rem Naupactum ad herum nun-
tiem.

Ubi sumus provecti in altum, id quod volunt,

Capiunt praedones navem illam, ubi vectus fui. 40

Prius perii, quam ad herum v eni, quo ire occeperam.

Ille, qui me cepit, dat me huic dono Militi.

Hic postquam in aedeis me ad se duxit domum,

Video illam amicam herilem, Athenis quae fuit.

Ubi contra adspexit me, oculis mihi signum dedit,

Ne se appellarem: deinde, postquam occasio 'st,

Conqueritur mecum mulier fortunas suas: 47

Ait sese Athenas fugere cupere ex hac domu,

Sese illum amare meum herum, Athenis qui fuit;

Neque pejus quemquam odisse, quam istum Mi-
litem. 50

Ego, quoniam inspexi mulieris sententiam,

Cepi tabellas, consignavi clanculum:

Dedi mercatori, qui ad illum deferat

Meum herum, qui Athenis fuerat, qui hanc ama-
verat,

Ut is huc veniret. Is non sprevit nuntium, · 55

Nam et venit, et is in proxumo hic devm-titur

Apud suum paternum hospitem, lepidum senem.

Itaque ille amanti suo hospiti morem gerit;

Nosque opera consilioque adhortatur, juvat.

Itaque ego paravi hic intus magnas machinas, 60

Qui amanteis una inter se facerem convenas.

Nam unum conclave, concubinae quod dedit

Miles, quo nemo nisi eapse inferret pedem,

In eo conclavi ego perfodi parietem,

Qua commeatus esset hinc huc mulieri. 65

Et, sene sciente, hoc feci: is consilium dedit.

Nam meus conservus est homo haud magni preti,

Quem concubinae Miles custodem addidit.

