143 ΜΕΗΟΑΤΟΒ, 11. 1.

Flagitium et damnum fecisse haud mediocriter. 13

Dicit, capram, quam Q edetam servandam sibi,

Suae uxoris dotem am {dedissssf‘ Oppido 15

Mihi illud videri mirum, ut una fflaec capra

Uxoris simiae dotem ambadederit.

Instare factum simia ε atque hoc denique

Respondet, ni properem illam ab sese abducere, 19

Ad me domum intro ad uxorem ducturum meam.

Atque oppido (hercle) bene velle illi visus sum,

Ast non habere quoi commendarem capram.

Quo magis, quid facerem, cura cruciabar miser.

Interea ad me haedus visu’st aggredirier3

Infit mihi praedicare, sese ab simia 25

Capram abduxisse3 et coepit irridere me.

Ego enim lugere, atque issam abductam conqueri.

Hoc quam ad rem credam pertinere somnium,

Nequeo invenire: nisi capram illam suspicor

J am me invenisse quae sit, aut quid voluerit. 30

Ad portum hinc abii mane cum luci simul.

Postquam hic id quod volui transegi, atque ego con-
s icor

Navem epx Rhodo, qu⁶a heri ’st advectus filius,

Collibitum ’st illud mihi, nescio-qui, visere:

Escendi in lembum, atque ad navim advehor: at-
que ego 35

Illam conspicio forma eximia mulierem,

Filius quam advexit meus matri ancillam suae.

Quam ego postquam adspexi, non ita amo ut sani
solent

Homines; sed eodem pacto ut insani solent. 39

Amavi (hercle) equidem ego olim in adolescentia ε

Verum ad hoc exemplum nunquam, ut nunc insanio.

Unum quidem ( hercle) jam scio, periisse me:

Vosmet videte caeterum, quanti siem.

Nunc hoc profecto sic est: haec illa ’st capra.

Sed, simia ina atque haedus, timeo, quid velint. > 45

Sed conticescam: vicinum eccum ! exit foras.

