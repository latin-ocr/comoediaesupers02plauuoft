92 MENAECHMEI. ΙΙ. 1.

Erot. Ego, et Menaechmus, et parasitus ejus.

Cyl. J am isti sunt decem ι
Nam parasitus octo hominum munus facile fun-

'tur. 5
Erot. ffiocuta sum convivas: caeterum cura.

Cyl. Licet.
Cocta sunt. J ube ire accubitum.

Erot. Redi cito.
Cyl. J am ego hic ero.

ACTUS ΙΙ. SCENA I.
MENAECHMUS Sosicles. MEssnmo.

Men. Nulla 'st voluptas navitis, Messenio,
Major, meo animo, quam quom ex alto procul
Terram conspiciunt.

Mes. Major, (non dicam dolo)
Si adveniens terram videas, quae fuerit tua.

Sed, quaeSO, quamobrem nunc Epidamnum veni-
mus ? 5

An, quasi mare, omneis circumimus insulas?

M en. Fratrem quaesitum geminum germanum meum.
M es. Nam quid modi futurum ’st illum quaerere Ρ
Hic annus sextus, postquam ei rei operam damus.
Istros, Hispanos, Massilienses, Illurios, 10
Mare Superum omne, Graeciamque exoticam,
Orasque Italicas omneis, qu'Ja aggreditur mare,
Sumus circumvecti. Si acum (credo) quaereres,
Acum invenisses, si appareret, jam diu.

Hominem inter vivos quaeritamus mortuum: 15
Nam invenissemus jam diu, si viveret.

Men. Ergo istuc quaero certum qui faciat mihi,
Qui sese dicat scire, eum esse mortuum.

Operam praeterea nunquam sumam quaerere:
Verum aliter vivus nunquam desistam exsequi. 20
Ego illum scio, quam cordi sit carus meo.

